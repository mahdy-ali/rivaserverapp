{
  "توضیحات": "مایکروسافت قرار است ویندوز ۱۱ یا به‌روزرسانی‌‌ بزرگی که همه از آن به‌عنوان ویندوز ۱۱ یاد می‌کنند، ۲۴ ژوئن‌ (۳ تیر) در رویداد آنلاین What’s Next for Windows رونمایی کند. طبق صحبت‌های کلی در مورد ویندوز ۱۱، بزرگ‌ترین تغییرات به بخش ظاهری این سیستم‌عامل مربوط می‌شود و رابط کاربری و منوی استارت آن به آنچه مایکروسافت پیش‌تر برای پروژه ویندوز 10X در نظر گرفته بود، بسیار شباهت دارد. برای مثال، مایکروسافت نوار ابزار را در وسط محیط ویندوز ۱۱ قرار داده است که البته می‌توان آن را به سمت چپ نمایشگر نیز منتقل کرد. گوشه منوها، اپلیکیشن‌ها و جستجوگر فایل نیز گرد و در نوار ابزار، آیکون جدیدی به نام Widgets اضافه شده است. در کل، ویندوز ۱۱ نسخه‌ی تمیزتر، ساده‌تر و پیشرفته‌تر ویندوز ۱۰ به‌ نظر می‌رسد. \n\nویندوز 10X قرار بود طراحی جدیدی در نوار وظیفه (Task Bar)، منوی استارت (Start Menu)، مرکز عملیات (Action Center)، جستجوگر فایل (File Explorer) و بسیاری از موارد دیگر برای دستگاه‌های اقتصادی و همچنین مجهز به نمایشگر دوگانه عرضه کند؛ اما همه‌گیری ویروس کرونا برنامه‌های مایکروسافت را به هم زد و پروژه 10X ابتدا به تأخیر افتاد و بعد به‌طور کامل کنسل شد؛ به همین خاطر می‌توان انتظار داشت برخی از آن ویژگی‌ها را در ویندوز ۱۱ مشاهده کرد. \n\nبرای اینکه بیشتر با نسخه‌ی فاش‌شده از ویندوز ۱۱ آشنا شوید، در ادامه همراه نگاه نزدیک ریوا باشید:"
}
